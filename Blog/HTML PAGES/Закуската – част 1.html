<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <h1>Закуската – част 1</h1>
    <h2><strong>Теория на разделното хранене и лечебното гладуване</strong></h2>
    <div>Ще започна с малка предистория. Преди доста години, в следствие на заболяване, моят баща взе решение,
    че семейството ни трябва да промени до голяма степен хранителните си навици. Посети една известна клиника в
    България, в която гладолечението (т.н. Лечебно гладуване) е в основата на лечението на всяка болест (с малки изключения).
    От този момент нататък, смея да твърдя, че в нашето семейство настъпи истинска революция на хранителните ни навици.
    Статията която ще напиша ще бъде разделена на няколко части, според различните теории, които съществуват в световен мащаб.</div>

    <div>
        Това, с което ще започна е именно теорията на Пол Брег, Лидия Ковачева, Д-р Шелтън и така известната у нас Д-р Людмила Емилова,
        за чиято клиника ставаше въпрос по-горе.
    </div>

    <div>
        Изключително съм впечатлена от начинът на хранене, който тя „проповядва“. Прочетох много книги, направих много проучвания и
        смея да твърдя, че за мен това е един от най-добрите начини на хранене, режим, диета или както тя казва : „Начин на живот“.
        След посещението в клиниката, баща ми се сдоби с много материали, схеми и много примерни рецепти. Това промени живота ни толкова много,
        че вече 15 години схемата на Д-р Шелтън, която е основният принцип на правилното хранене, стои закачена на хладилника. На мен, на брат ми,
        а вече и на всички вкъщи ни е навик да се храним по тази схема, случва се някак естествено, сякаш организмът ни има нужда от това.
        Майка ми се възстанови изключително бързо след бременността, не само физически, но и психически.
    </div>
    
    <div>
        Ползите от т.н. Разделно хранене са много. Поставям този линк за информация, ако някой иска да се запознае по-отблизо с този тип хранене :
    </div>

    <a href="http://www.emilova.eu/index.php/bg/"></a><em>http://www.emilova.eu/index.php/bg/</em>

    <div><strong>Отново искам да подчертая, че това не е реклама, а споделяне на мнение, базирано на моят опит !!!</strong></div>

    <div>Споделям с вас и схемата на Разделно хранене (по Д-р Шелтън) :</div>

    <img scr="" />

    <div>И така, стигнахме до съществената част : ЗАКУСКАТА</div>

    <div>
        В този тип хранене закуската представлява плодове и билков чай (най-общо казано). До обяд се приемат само плодове и чай,
        като количеството зависи от вашият личен режим. Ако ставате в 06.00 часа всяка сутрин, вие ще започнете денят си с чаша чай
        с малка лъжичка мед, два часа по-късно ще поемете първата порция плодове, като тук отварям една скоба – плодовете е хубаво
        да са сезонни и да са от един вид, защото така се усвояват най-добре и най-бързо от организма. Ако сте решили да закусите
        с ябълки, направете го, изяжте две ябълки, но не смесвайте една ябълка и един портокал или някакъв друг плод. Два часа след
        приема на плодове, отново може да изпиете един билков чай с лъжичка мед, което е към 10.00 часа. Това е последната част от закуската.
    </div>

   <div>
    Това е целият принцип и искам да наблегна на нещо много важно, което хората, които не са запознати
    с Лечебното гладуване и Разделното хранене, много често разбират погрешно.
   </div>

    <div><strong>ЯДЕ СЕ !</strong></div>

    <div>Никой не е казал, че трябва да стоим гладни до обяд и да не ядем нищо. Както ни е известно на всички, организмът има нужда от закуска
    за да задвижи процесите в тялото и да „събуди“ забавеният метаболизъм. Единствената разлика е, че тук, в тази философия на хранене, обилната
    закуска (Английска, Американска и т.н.) прави точно обратното – забавя метаболизма, защото затлачва организма с токсини, мазнини и други вредни вещества.
    </div>

    <div>
        В началото е трудно да се премине на такъв тип хранене, не защото оставате гладни, а защото мозъкът ви е свикнал да се пълните с мазнини,
        токсини, глутен и купища други вредни вещества всяка сутрин. Стомахът не получава това, което е свикнал и изпраща сигнал до мозъка, който отделя хормони,
        които ви карат да се чувствате гладни (най-общо казано).
    </div>

    <div>
        Следва втора част, която е още по-близка до мен през последните два месеца. Ще споделя с вас част от хранителния ми режим (Закуската),
        изготвен ми от диетолога Ипократис Пападимитракос. Ще споделя мнението си и част от рецептите за закуска.
    </div>

    <div><strong>Прекрасен ден ! Усмихнете се и вървете с вдигната глава, защото никой не е по-добър от вас в едно – да бъде себе си !</strong></div>

</body>
</html>