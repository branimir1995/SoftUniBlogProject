<!DOCTYPE html>
<html>
<head>
    <meta charset="utf-8" />
    <title>Кокосово масло</title>
</head>
<body>
    <h1>Кокосово масло</h1>

    <div>
    След публикуването на първата рецепта, реших да ви запозная малко по-добре с продуктите,
    които използвах за направата й и по-конкретно с кокосовото масло.
    </div>

    <div>Последните пет години, то стана изключително популярно у нас, не само в кулинарната, а и в козметичната индустрия.</div>

    <div>
        Кокосовото масло се добива чрез пресоване (топло или студено) на вътрешността (копрата) на кокосовата ядка.
        Казано по-просто, от бялата, месеста част. Масовият начин за получаването на тази растителна мазнина е чрез горещото пресоване,
        но по-здравословният и по-скъп метод е студеното пресоване, като по този начин се запазват качествата на кокоса.
        Недостатък на студеното пресоване е, че много малък процент готово масло може да се добие от цялостният процент
        мазнини на ядката – около 10%. За да се пристъпи към пресоване, ядката трябва да бъде изсушена.
    </div>

    <div>
        Интересно е името на кокоса. Произлиза от португалската дума за маймуна – коко, поради прилика между кокосовият
        плод и лицето на животинката.
    </div>

    <div>
        На нашият пазар се срещат два вида – суров, който е зелен, недозрял, като той се предлага за пиене.
    </div>

    <img scr="../Images/COCONUT.jpg" />

    <div>
        По-масово разпространенияте изсушеният вариант, който е кафяв на цвят и много твърд. Неговата вътрешност се яде,
        но може да се използва и за сладкиши и други кулинарни рецепти. На местата, където се добива, това е основна мазнина за готвене.
        Признавам си честно, веднъж се опитах да направя пиле по този начин, но вкусът не беше особено приемлив за мен, най-вероятно,
        защото съм свикнала с аромата му предимно в сладкиши.
    </div>

    <div>
        На българският пазар има изобилие от марки, които предлагат органично кокосово масло. Не съм използвала рафинирано
        и не мога да споделя впечатления, но по коментари на хора, които са използвали съдя, че нито аромата, нито вкуса му са
        толкова хубави, колкото на студено пресованото масло. Вкусът на био кокосовото масло е много плътен, мек.
        Аромата му е наситен, но в същото време много приятен и ненатрапчив. Интересна негова характеристика е,
        че при стайна температура (до 24 С – 26 С), то е в твърдо състояние и има бял цвят. Над 30 С се втечнява и става безцветно.
    </div>

    <div>
        Относно употребата му за готварски цели, много здравни организации имат не особено добро мнение, като се водят от факта,
        че маслото има високо съдържание на наситени мазнини. Разбира се има учени, които чрез множество изследвания доказват,
        че наситените мазнини, които са над 90 %, всъщност са много полезни за сърдечно-съдовата система и няма риск за здравето.
        Аз съм на мнение, че всяко нещо в умерени количества е полезно. За да се възползваме от полезните му вещества не са ни необходими
        прекомерни количества, а само около 10-20 грама на ден или по-просто казано – 2 супени лъжици.
    </div>

    <div>
        Огромно е приложението му в козметиката, но тук искам да направя едно уточнение :
    </div>

    <div>
        <strong>НЕ ГО ИЗПОЛЗВАЙТЕ ВЪРХУ ЛИЦЕТО СИ !</strong>
    </div>

    <div>
        Много жени, а и мъже, прибягват до това, с цел хидратация. Да, кокосовото масло наистина има свойството да хидратира кожата,
        но единственото, което постигате с нанасяне върху лицето е да запушите порите си. Използва се за лице в много редки случаи,
        но аз не ви го препоръчвам, има стотици други начини за да хидратирате кожата на лицето си, а това не е един от тях,
        поне не най-правилният и не без неприятни последствия.
    </div>

    <div>
        Има няколко полезни рецепти за здравето на вашата коса, които съм правила и продължавам да правя и искам да споделя с вас една от тях.
    </div>

    <div><strong>Маска за изтощена, боядисана и суха коса</strong></div>

    <ul>
        <li>1 с.л. „Тривитаминол“</li>
        <li>1 ч.л. кокосово масло</li>
        <li>1 жълтък</li>
        <li>2 с.л. кисело мляко</li>
        <li>1 с.л. алкохол (ракия или водка)</li>
        <li>1 ч.л. лимонов сок (или органичен ябълков оцет)</li>
    </ul>

    <div>Начин на приготвяне :</div>

    <div>
        В съд, желателно е да бъде дървен, стъклен, дори пластмасов, но не и метален, защото металът „убива“ полезните свойства на част
        от продуктите, слагате „Тривитаминол“ и жълтъка. Разбърквате много добре, отново с пособие, което не е от метал – дървена лъжичка
        или пластмасова такава. Аз използвам комплект съд и четка за боядисване, защото ми е много по-лесно за нанасяне върху косата.
        След това прибавяте останалите продукти и разбърквате много добре до получаване на хомогенна смес. Нанасяте върху суха коса.
        Времето, което трябва да „изтърпите“ маската върху косата си е около 2 часа. Това е оптималното време, но ако не разполагате с
        такова, минимумът е 30 минути. Друго важно условие е да покриете косата с кърпа, за да не излиза топлината, така порите се разтварят
        и поемат от витаминозната бомба. Аз я връзвам на кок и слагам шапка за къпане, а след това и кърпа отгоре, така съм сигурна,
        че ще получа добър ефект. Сега ще ви разкажа, за какво служи всеки един от продуктите.
    </div>

    <ul>
        <li>Жълтъка се прибавя към маската за да подхрани вашата коса</li>
        <br />
        <li>Кокосовото масло и „Тривитаминол“ са продукти, богати на много вещества,
        които хидратират и подхранват косата, също така кокосовото масло образува защитен слой срещу вредните UV лъчи,
        които съсипват не само кожата, но и косата.</li>
        <li>Алкохолът има ролята на ексфолиант. Премахва най-горният слой на скалпа, като отстранява мъртвите клетки. Другото негово качество е,
        че подпомага за „отварянето“ на порите.</li>
        <br />
        <li>Киселото мляко се използва, защото придава естествен блясък и мекота.</li>
        <br />
        <li>Лимоновият сок го прибавям за по-лесно разтваряне на мазнините (ако трябва да бъда честна с вас, това е нещо,
        което сподели с мен един фризьор, но не мога да застана плътно зад думите му, тъй като не съм проверила, доколко това е така).</li>
    </ul>

    <div>Това е цялата рецепта. Искам да направя още няколко уточнения :</div>

    <div>
    Маската може да омазни вашата коса ! Най-добре е да се прави 2 пъти в месеца (при по-суха коса) или веднъж в месеца за подхранване
    на всеки тип коса. Аз я правя веднъж в месеца, тъй като моят проблем беше сезонния косопад. При мен ефекта беше невероятен – за два месеца
    предотвратих косопада, „съживих“ косата си и намалих „цъфтежа“ й.
    </div>

    <div>
        Много скоро ще напиша и статия за моят домашен дезодорант.
    </div>

    <div>
        Разбира се, не мога да не споделя и огромното приложение на кокосовото масло в хранителната индустрия. Аз лично правя голяма част 
        от десертите си с него. Една от тях споделих с вас, а много скоро ще покажа и други.
    </div>

    <div><strong>Любопитни факти :</strong></div>

    <ul>
        <li>Кокосовото масло се използва в производството на моторни масла. Чувствително намалява разхода на
        гориво и вредните емисии газове и позволява на двигателя да работи при по-ниска температура.</li>
        <br />
        <li>В отдалечени краища в тропиците, кокосовото масло все още се изпозва в маслените лампи.</li>
    </ul>

    <div>
        Доста време си мислих как да завършвам всяка статия и реших да бъде нещо банално, но и нещо, в което вярвам и ви пожелавам от цялото си сърце :
    </div>

    <div>
        <strong>
            Усмихвайте се, бъдете здрави и удовлетворени от себе си. Правете това, което истински желаете и ви доставя радост.
            Всеки ден помагайте на някого да се усмихне, това ще осмисли деня ви !
        </strong>
    </div>

</body>
</html>